---
layout: sure
category: oku
title: Kamer suresini meali ve videosu ile takip et, dinle ve oku, Kamer dinle, Kamer meali.
---

<div class="container">
  <div class="row">
    <div class="col-lg-12">
      <h1>Kamer suresini oku, dinle, takip et</h1>
      <div class="div-youtube-embed">
        <iframe width="640" height="480" src="https://www.youtube.com/embed/http://">frameborder="0" allowfullscreen></iframe>
      </div>
    </div>
  </div>

  <div class="row">
    <div class="col-lg-12">
      <h1>Kamer suresinin mealini oku</h1>
      <div><p>KAMER SURESİ (Resmi Mushaf : 54 / İniş Sırası : 37)</p><p>Rahman ve Rahim Allah’ın adıyla…</p><p></p><p></p><p>1. Saat yaklaştı, ay yarıldı.</p><p></p><p></p><p>2. Bir mucize görseler yüz çeviriyorlar ve şöyle diyorlar: “Sürüp giden bir büyüdür bu.”</p><p></p><p></p><p>3. Yalanladılar; kendi heves ve kuruntularına uydular. Oysa ki her iş ve oluş karara, ölçüye ve düzene bağlanmıştır.</p><p></p><p></p><p>4. Yemin olsun ki, onlara haberlerden, içinde ihtar, sakındırma ve tehdit bulunanı gelmiştir.</p><p></p><p></p><p>5. Doruk noktaya çıkmış, isabetli tartışmasız bir hikmettir o. Ama uyarılar yarar sağlamıyor.</p><p></p><p></p><p>6. O halde yüz çevir onlardan sen de; o çağırıcının alışılmadık / ürpertici şeye çağırdığı günde,</p><p></p><p></p><p>7. Kaymış olarak gözleri, çıkarlar kabirlerden. Sanki çekirgelerdir, çıvgın mı çıvgın!</p><p></p><p></p><p>8. Boyunları büküktür çağıranın önünde. Derler ki o küfre saplananlar: “Çok zorlu birgün bu!”</p><p></p><p></p><p>9. Onlardan önce Nuh kavmi yalanlamıştı. Yalanladılar kulumuzu ve “mecnundur bu” dediler. Ve durduruldu kulumuz.</p><p></p><p></p><p>10. Bunun üzerine yakardı Rabbine, “yenilgiye uğradım işte, yardım et” diye…</p><p></p><p></p><p>11. Biz de açtık gök kapılarını seller gibi akan bir su ile.</p><p></p><p></p><p>12. Ve yardık / fışkırttık yeryüzünü pınar pınar. Sonunda kesin ölçülere bağlanmış bir oluş üzere birleşti sular.</p><p></p><p></p><p>13. Ve taşıdık onu levhalar ve çivilerden oluşturulan şey üstünde.</p><p></p><p></p><p>14. Akıp gidiyordu gözlerimizin önünde, bir ödül olarak nankörlüğe uğratılan kişi için.</p><p></p><p></p><p>15. Yeminle bildireyim ki, biz onu bir ibret ve işaret olarak arkaya bıraktık. Yok mu araştırıp öğüt alacak?!</p><p></p><p></p><p>16. Nasılmış benim azabım ve uyarılarım!</p><p></p><p></p><p>17. Andolsun ki, biz Kur’an’ı öğüt ve ibret için kolaylaştırdık. Fakat düşünen mi var?!</p><p></p><p></p><p>18. Ad da yalanlamıştı. Ama nasıl oldu azabım ve uyarılarım!</p><p></p><p></p><p>19. Biz onların üzerine uğursuzluğu kesiksiz bir günde, dondurucu / uğultulu bir kasırga gönderdik.</p><p></p><p></p><p>20. İnsanları, köklerinden sökülmüş hurma kütükleri gibi kaldırıp atıyordu.</p><p></p><p></p><p>21. Nasılmış benim azabım ve uyarılarım!</p><p></p><p></p><p>22. Andolsun ki, biz Kur’an’ı öğüt ve ibret için kolaylaştırdık. Fakat düşünen mi var?!</p><p></p><p></p><p>23. Semud da uyarıları yalanlamıştı.</p><p></p><p></p><p>24. Şöyle demişlerdi: “İçimizden bir tek insana mı uyacağız? Vallahi böyle bir durumda biz, sapıklık ve çılgınlık içine düşeriz.”</p><p></p><p></p><p>25. “Aramızdan öğüt ona mı verildi? Hayır, o yalancı küstahın biridir.”</p><p></p><p></p><p>26. Yarın bilecekler, kimmiş yalancı küstah!</p><p></p><p></p><p>27. Bir imtihan aracı olarak kendilerine dişi deveyi göndereceğiz. Artık gözetle onları ve sabret.</p><p></p><p></p><p>28. Suyun, aralarında bölüştürüleceğini onlara bildir. Her su alış / içiş nöbetledir / içilecek her miktar hazırlanmıştır.</p><p></p><p></p><p>29. Arkadaşlarını çağırdılar, o da hançerini kapıp deveyi boğazladı.</p><p></p><p></p><p>30. Nasılmış benim azabım ve uyarılarım!</p><p></p><p></p><p>31. Biz, onlar üzerine bir tek ses gönderdik de ağılcının serptiği kuru ot gibi kırılıp ufalandılar.</p><p></p><p></p><p>32. Andolsun ki, biz Kur’an’ı öğüt ve ibret için kolaylaştırdık. Fakat düşünen mi var?!</p><p></p><p></p><p>33. Lut kavmi de uyarıları yalanladı.</p><p></p><p></p><p>34. Biz de üzerlerine çakıl taşları fırlatan bir rüzgar gönderdik. Sadece Lut’un ailesini, seher vakti kurtarmıştık,</p><p></p><p></p><p>35. Katımızdan bir nimet olarak. Şükredeni işte böyle ödüllendiririz biz.</p><p></p><p></p><p>36. Andolsun, Lut onları bizim yakalayışımız hakkında uyarmıştı da onlar, uyarılarla ilgili olarak kuşkulanıp çekişmişlerdi.</p><p></p><p></p><p>37. Yemin olsun, Lut’un misafirlerinden nefislerini tatmin etmek istemişlerdi de onların gözlerini silme kör etmiştik. Hadi tadın azabımı ve uyarılarımı!</p><p></p><p></p><p>38. Andolsun, sabahleyin erkenden, kararlı ve oturaklı bir azap yakaladı onları.</p><p></p><p></p><p>39. Hadi tadın azabımı ve uyarılarımı!</p><p></p><p></p><p>40. Andolsun ki, biz Kur’an’ı öğüt ve ibret için kolaylaştırdık. Fakat düşünen mi var?!</p><p></p><p></p><p>41. Andolsun, Firavun hanedanına da uyarılar gelmişti.</p><p></p><p></p><p>42. Ayetlerimizin tümünü yalanladılar da biz de onları, onurlu ve güçlü birine yaraşır bir yakalayışla yakaladık.</p><p></p><p></p><p>43. Sizin nankörleriniz, ötekilerden hayırlı mı? Yoksa kitaplarda sizin için bir beraat / dokunulmazlık mı var?</p><p></p><p></p><p>44. Yoksa, “biz yardımlaşan / yenilmez bir topluluğuz” mu diyorlar?</p><p></p><p></p><p>45. O topluluk bozguna uğratılacak ve arkalarını dönüp kaçacaklar.</p><p></p><p></p><p>46. Hayır, buluşma zamanları kıyamet saatidir. Ne korkunç, ne acıdır o saat!</p><p></p><p></p><p>47. Kuşkusuz, günahkarlar, şaşkınlık ve çılgınlık içindedir.</p><p></p><p></p><p>48. O gün yüzleri üstüne ateşe sürüklenirler. “Cehennemin dokunuşunu tadın bakalım!”</p><p></p><p></p><p>49. Şu bir gerçek ki, biz herşeyi bir ölçüye göre yarattık.</p><p></p><p></p><p>50. Emrimiz birtektir, bir göz kırpma gibidir.</p><p></p><p></p><p>51. Yemin olsun, biz sizin benzerlerinizi hep yok ettik. Fakat düşünen mi var?</p><p></p><p></p><p>52. Onların yapmış oldukları herşey defterlerdedir.</p><p></p><p></p><p>53. Küçük-büyük tümü, satır satır yazılmıştır.</p><p></p><p></p><p>54. Korunup sakınanlar; bahçelerde, nehir kıyılarındadır.</p><p></p><p></p><p>55. Güçlü bir padişahın katında, özü-sözü birlere has oturma yerlerinde.</p><p></p><p></p><p></p><p></p></div>
    </div>
  </div>
</div>
<hr />