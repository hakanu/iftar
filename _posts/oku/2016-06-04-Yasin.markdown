---
layout: generated_md
category: oku
title: Yasin suresini meali ve videosu ile takip et, dinle ve oku, Yasin dinle, Yasin meali, hatim dinle, hatim yap.
---

<div class="container">
  <div class="row">
    <div class="col-lg-12">
      <h1>Yasin suresini oku, dinle, takip et, hatim</h1>
      <div class="div-youtube-embed">
        <iframe width="560" height="415" src="https://www.youtube.com/embed/">frameborder="0" allowfullscreen></iframe>
      </div>
    </div>
  </div>

  <div class="row">
    <div class="col-lg-12">
      <h1>Yasin suresinin mealini oku, dinle, takip et</h1>
      <div><p>YASİN SURESİ (Resmi Mushaf : 36 / İniş Sırası : 41)</p><p>Rahman ve Rahim Allah’ın adıyla…</p><p></p><p></p><p>1. Ya, Sin.</p><p></p><p></p><p>2. Andolsun o hikmetlerle dolu Kur’an’a ki,</p><p></p><p></p><p>3. Sen hiç kuşkusuz, gönderilen hak elçilerindensin;</p><p></p><p></p><p>4. Dosdoğru bir yol üzerindesin.</p><p></p><p></p><p>5. Aziz ve Rahim’in indirdiği üzeresin.</p><p></p><p></p><p>6. Babaları uyarılmamış, tam gaflet içinde bir toplumu uyarman için gönderildin.</p><p></p><p></p><p>7. Yemin olsun ki, onların çoğuna söz hak olmuştur, artık onlar iman etmezler.</p><p></p><p></p><p>8. Biz onların boyunlarına bukağılar geçirdik. Bukağılar çenelere dayanmıştır da bu yüzden onların kafaları yukarı kalkıktır.</p><p></p><p></p><p>9. Önlerine bir set, arkalarına da başka bir set çektik. Böylece onları kuşatıp sardık; artık onlar görmezler.</p><p></p><p></p><p>10. Sen ha uyarmışsın onları ha uyarmamışsın, farketmez onlar için; inanmazlar.</p><p></p><p></p><p>11. Sen ancak o Zikir’e uyan ve görmediği halde Rahman’dan korkan kimseyi uyarırsın. Böylesini, bir bağışlanma ve seçkin bir ödülle müjdele.</p><p></p><p></p><p>12. Biz, yalnız biz, ölüleri diriltiriz ve onların önden gönderdiklerini de eserlerini de yazarız. Zaten biz herşeyi apaçık bir kütükte ayrıntılı olarak kaydetmişizdir.</p><p></p><p></p><p>13. Onlara o kent halkını örnek ver. Hani, elçiler gelmişti oraya.</p><p></p><p></p><p>14. Hani biz onlara iki kişi göndermiştik, onları yalanlamışlardı. Bunun üzerine biz, üçüncü bir kişiyle destek vermiştik. Şöyle demişlerdi: “Biz, size gönderilen elçileriz.”</p><p></p><p></p><p>15. Kent halkı dedi ki: “Siz, bizim gibi birer insandan başka şey değilsiniz. Rahman hiçbir şey indirmemiştir. Siz sadece yalan söylüyorsunuz.”</p><p></p><p></p><p>16. Dediler: “Rabbimiz biliyor ki, biz size gönderilmiş elçileriz.”</p><p></p><p></p><p>17. “Bize düşen, açık bir tebliğden başka şey değildir.”</p><p></p><p></p><p>18. Dediler: “Sizin yüzünüzden uğursuzlukla karşılaştık / biz sizi uğursuzluk sebebi saymaktayız. Eğer bu işe son vermezseniz, sizi mutlaka taşlayacağız. Ve bizden size acıklı bir azap kesinlikle dokunacaktır.”</p><p></p><p></p><p>19. Dediler: “Uğursuzluk kuşunuz sizinle beraberdir. Size öğüt verildi diye mi bütün bunlar? Hayır, siz savurganlığa, aşırılığa sapmış bir topluluksunuz.”</p><p></p><p></p><p>20. Kentin öbür ucundan bir adam koşarak gelip şöyle dedi: “Ey topluluk, bu elçilere uyun.”</p><p></p><p></p><p>21. “Sizden herhangi bir ücret istemeyenlere uyun. Onlardır doğruyu ve güzeli bulanlar.”</p><p></p><p></p><p>22. “Beni yaratana ne diye kulluk etmeyecek mişim ben? Ve sizler de O’na döndürüleceksiniz.”</p><p></p><p></p><p>23. “O’ndan başka tanrılar mı edineyim ben? Eğer Rahman bana bir zorluk / zarar dilerse onların şefaati benden hiçbir şeyi savamaz; beni kurtaramazlar.”</p><p></p><p></p><p>24. “Bu durumda ben elbette ki açık bir sapıklığın içine düşerim.”</p><p></p><p></p><p>25. “Ben sizin Rabbinize iman ettim, artık dinleyin beni!”</p><p></p><p></p><p>26. “Gir cennete” denildi. Dedi: “Kavmim bir bilebilseydi!</p><p></p><p></p><p>27. Ki Rabbim beni affetti; beni, ikram edilenlerden kıldı.”</p><p></p><p></p><p>28. Biz onun ardından kavmi üzerine gökten bir ordu indirmedik, indirecek de değildik.</p><p></p><p></p><p>29. Olan, sadece korkunç titreşimli bir sesti. Ve bir anda sönüverdiler.</p><p></p><p></p><p>30. Yazık şu kullara! Kendilerine gelen her resulle mutlaka alay ederlerdi.</p><p></p><p></p><p>31. Görmediler mi, kendilerinden önce nice nesilleri helak ettik. Onlar artık bir daha bunlara dönmeyecekler.</p><p></p><p></p><p>32. Ancak herkes toplandığında, onlar da huzurumuzda hazır bulundurulacaklar.</p><p></p><p></p><p>33. Ölü toprak onlar için bir mucizedir. Onu dirilttik, ondan dane çıkardık; bak işte ondan yiyorlar.</p><p></p><p></p><p>34. Onda hurmalardan, üzümlerden bahçeler oluşturduk, ondan pınarlar fışkırttık;</p><p></p><p></p><p>35. Ki onun ürününden ve ellerinin yapıp ettiğinden yesinler. Hala şükretmiyorlar mı?</p><p></p><p></p><p>36. Şanı yücedir o Allah’ın ki toprağın bitirdiklerinden, onların öz benliklerinden ve nice bilmediklerinden bütün çiftleri yaratmıştır.</p><p></p><p></p><p>37. Gece de onlar için bir mucizedir. Gündüzü ondan soyup alırız da onlar karanlığa gömülüverirler.</p><p></p><p></p><p>38. Güneş kendine özgü bir durak noktasına / bir durma zamanına doğru akıp gidiyor. Aziz, Alim olanın takdiridir bu.</p><p></p><p></p><p>39. Ay’a gelince, biz onun için de bir takım durak noktaları / bir takım evreler belirledik. Nihayet o, eski hurma sapının eğrilmişi gibi geri döner.</p><p></p><p></p><p>40. Güneş’in Ay’a ulaşıp çatması gerekmiyor. Gecenin de gündüzü geçmesi gerekmez. Her biri bir yörüngede yüzmektedir.</p><p></p><p></p><p>41. Zürriyetlerini o dopdolu gemilerde taşımamız da onlar için bir ayettir.</p><p></p><p></p><p>42. Onlar için gemiler benzer, binecekleri başka şeyler de yarattık.</p><p></p><p></p><p>43. Eğer dilersek onları boğarız. Bu durumda ne kendileri için feryat eden olur ne de kurtarılırlar.</p><p></p><p></p><p>44. Ancak bizden bir rahmet olarak bir süreye kadar daha nimetlensinler diye kurtarılırlar.</p><p></p><p></p><p>45. Onlara, “önünüzdekinden ve arkanızdakinden sakının ki, size merhamet edilebilsin” dendiğinde, hiç aldırmazlar.</p><p></p><p></p><p>46. Çünkü Rablerinin ayetlerinden kendilerine bir ayet gelince, ondan mutlaka yüz çevirmişlerdir.</p><p></p><p></p><p>47. Onlara, “Allah’ın size lütfettiği rızıklardan dağıtın” dendiğinde, nankörlüğe sapanlar, iman edenlere şöyle derler: “Allah’ın, dilediği taktirde yedirip doyuracağı kişiyi biz mi doyuracağız? Siz açık bir sapıklık içindesiniz, hepsi bu.”</p><p></p><p></p><p>48. Bir de şöyle derler: “Eğer doğru sözlüler iseniz, bu tehdit ne zaman?”</p><p></p><p></p><p>49. Sadece korkunç titreşimli bir sesi bekliyorlar. Onlar çekişip dururlarken, o ses kendilerini enseleyecektir.</p><p></p><p></p><p>50. O zaman ne bir tavsiyede bulunmaya güçleri yetecek ne de ailelerine dönebilecekler.</p><p></p><p></p><p>51. Sura üfürülmüştür. Bak işte kabirlerden, Rablerine doğru akın akın gidiyorlar.</p><p></p><p></p><p>52. Şöyle diyecekler: “Vay başımıza gelene! Kim kaldırdı bizi mezarımızdan? Rahman’ın vaat ettiği işte bu. Peygamberler doğru söylemişler.”</p><p></p><p></p><p>53. Topu topu korkunç titreşimli bir tek ses. Ve bakmışsın hepsi birden huzurumuzda divan durmaktadır.</p><p></p><p></p><p>54. O gün hiçbir canlıya, hiçbir şekilde haksızlık edilmez. Sizler, sadece yapıp ettiklerinizin karşılığı olarak cezalandırılırsınız.</p><p></p><p></p><p>55. O gün cennet halkı bir uğraş içinde eğlenip ferahlamaktadır.</p><p></p><p></p><p>56. Kendileri ve eşleri, gölgeliklerde, koltuklar üzerinde yaslanmışlardır.</p><p></p><p></p><p>57. Orada kendileri için meyvalar var. İstedikleri herşey kendilerinin olacak.</p><p></p><p></p><p>58. Rahim Rab’den bir de sözlü selam…</p><p></p><p></p><p>59. Ey günahkarlar! Bugün, şöyle ayrılın.</p><p></p><p></p><p>60. Ey Ademoğulları! Ben size, “şeytana kulluk etmeyin, o sizin için açık bir düşmandır” demedim mi?</p><p></p><p></p><p>61. “Bana ibadet edin, dosdoğru yol budur” demedim mi?</p><p></p><p></p><p>62. Yemin olsun, şeytan, içinizden birçok nesli saptırmıştı. Aklınızı hiç işletmiyor musunuz?</p><p></p><p></p><p>63. Alın size tehdit edildiğiniz cehennem!</p><p></p><p></p><p>64. İnkar edip durmanız yüzünden dalın oraya bugün.</p><p></p><p></p><p>65. O gün ağızlarını mühürleyeceğiz. Bize elleri konuşacak, ayakları da kazanmış olduklarına tanıklık edecek.</p><p></p><p></p><p>66. Dilesek, gözlerini siler, onları elbette kör ederiz. O zaman yola koyulmak isterler ama nasıl görecekler?</p><p></p><p></p><p>67. Dilesek, onları oldukları yerde hayvana çeviririz. O zaman ne ileri gitmeye güçleri yeter ne de geri dönebilirler.</p><p></p><p></p><p>68. Kimi uzun ömürlü kılarsak, onu yaradılışta gerisin geri çeviririz. Hala akıllarını işletmiyorlar mı?</p><p></p><p></p><p>69. Biz o peygambere şiir öğretmedik. Şiir ona yaraşmaz / gerekmez de! Ona vahyedilen, bir öğütten ve apaçık bir Kur’an’dan başka şey değildir;</p><p></p><p></p><p>70. Diri olanı uyarsın ve inkarcılar üzerine söz hak olsun diye indirilmiştir.</p><p></p><p></p><p>71. Görmediler mi, ellerimizin yapıp ettiklerinden, kendileri için nice hayvanlar yarattık da onlar, bu hayvanlara sahip oluyorlar.</p><p></p><p></p><p>72. O hayvanları bunlara boyun eğdirdik. Onlardan binekleri vardır ve onlardan bir kısmını da yiyorlar.</p><p></p><p></p><p>73. O hayvanlarda bunlar için birçok yararlar var, içecekler var. Hala şükretmiyorlar mı?</p><p></p><p></p><p>74. Kendilerine yardım edilir ümidiyle Allah’tan başka ilahlar edindiler.</p><p></p><p></p><p>75. Oysa ki, o ilahlar bunlara yardım edemezler. Tam askine bunlar, o ilahlara hizmet eden ordular durumundadır.</p><p></p><p></p><p>76. Artık onların sözü seni üzmesin. Biz onların sır olarak tuttuklarını da açıkladıklarını da biliyoruz.</p><p></p><p></p><p>77. Görmedi mi insan, kendisini bir spermden yarattığımızı! Bir de bize açık bir hasım kesilmiştir o.</p><p></p><p></p><p>78. Kendi yaradılışını unutmuş da bize örnek veriyor. Bir de şöyle diyor: “Şu çürümüş kemiklere kim hayat verecek?”</p><p></p><p></p><p>79. De ki: “Onlara hayat verecek olan, onları ilk kez yaratandır. O, bütün yaratılmışları / her türlü yaratmayı çok iyi bilmektedir.”</p><p></p><p></p><p>80. O size, o yeşil ağaçtan bir ateş oluşturdu da siz ondan tutuşturup duruyorsunuz.</p><p></p><p></p><p>81. Gökleri ve yeri yaratan, onların benzerini yaratmaya güç yetiremez mi? Elbette güç yetirir. Herşeyi bilen Alim, sürekli yaratan Hallak O’dur.</p><p></p><p></p><p>82. O birşeyi istediğinde, sadece şunu söylemektedir: “Ol!” Artık o, oluverir.</p><p></p><p></p><p>83. Herşeyin kaynağı / egemenliği elinde olan o yaratıcının şanı çok yücedir. Sonunda O’na döndürüleceksiniz.</p><p></p><p></p><p></p><p></p></div>
    </div>
  </div>
</div>
<hr />