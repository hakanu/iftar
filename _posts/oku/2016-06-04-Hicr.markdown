---
layout: generated_md
category: oku
title: Hicr suresini meali ve videosu ile takip et, dinle ve oku, Hicr dinle, Hicr meali, hatim dinle, hatim yap.
---

<div class="container">
  <div class="row">
    <div class="col-lg-12">
      <h1>Hicr suresini oku, dinle, takip et, hatim</h1>
      <!--<div class="div-youtube-embed">-->
      <div class="">
        <iframe width="560" height="415" src="https://www.youtube.com/embed/qOeCaEkwLZ8">frameborder="0" allowfullscreen></iframe>
      </div>
    </div>
  </div>

  <div class="row">
    <div class="col-lg-12">
      <h1>Hicr suresinin mealini oku, dinle, takip et</h1>
      <div><p>HİCR SURESİ (Resmi Mushaf : 15 / İniş Sırası : 54)</p><p>Rahman ve Rahim Allah’ın adıyla…</p><p></p><p></p><p>1. Elif, Lam, Ra. İşte sana o Kitap’ın ve açık anlatımlı Kur’an’ın ayetleri.</p><p></p><p></p><p>2. O küfre batmış olanlar zaman zaman, keşke Müslüman olsaydılar diye derin bir özlem duyarlar.</p><p></p><p></p><p>3. Bırak onları yesinler, nimetlenip zevk etsinler ve sonu gelmez arzu kendilerini oyalasın. Ama yakında bilecekler.</p><p></p><p></p><p>4. Biz hiçbir yurt ve medeniyeti, belirlenmiş bir yazgısı olmadan ortadan kaldırmadık.</p><p></p><p></p><p>5. Hiçbir ümmet kendisi için belirlenen sürenin ne önüne geçebilir ne de o süreyi geriletebilir.</p><p></p><p></p><p>6. Şöyle haykırdılar: “Hey! Kendisine o vahiy indirilen. Sen gerçekten tam bir delisin.”</p><p></p><p></p><p>7. “Hadi, getirsene bize o melekleri, eğer doğru sözlülerdensen.”</p><p></p><p></p><p>8. Biz o melekleri ancak ve ancak hak üzre, hak bir yolla indiririz. Ve o zaman inkarcılara göz açtırılmaz.</p><p></p><p></p><p>9. Hiç kuşkusuz, o Zikir’i / Kur’an’ı biz indirdik, biz. Ve herhalde onun koruyucusu da biziz.</p><p></p><p></p><p>10. Andolsun ki, senden öncekilerin o ilk kümeleri içine de nebiler gönderdik biz…</p><p></p><p></p><p>11. Onlara bir tanrı elçisi gelir gelmez, onunla mutlaka alay ederlerdi.</p><p></p><p></p><p>12. Biz o Zikir’e, günaha batmışların gönüllerinde böyle bir yol veririz.</p><p></p><p></p><p>13. Ona inanmazlar. Oysa ki, öncekilerin davranış ve akıbetleri gözlerinin önünden geçmiştir.</p><p></p><p></p><p>14. Üzerlerine gökten bir kapı açsak da oradan yükseliyor olsalardı,</p><p></p><p></p><p>15. Kesinlikle şöyle diyeceklerdi: “Bizim gözlerimiz döndürüldü, bakışlarımız sarhoş edildi. Belki de biz büyüye çarptırılmış bir toplumuz.”</p><p></p><p></p><p>16. Andolsun, biz gökte burçlar oluşturduk ve onu, seyredenler için süsledik.</p><p></p><p></p><p>17. Ve onu, her kovulup taşlanmış şeytandan koruduk.</p><p></p><p></p><p>18. Ancak kulak hırsızlığı eden olur; onun peşine de parlak bir ateş alevi düşer.</p><p></p><p></p><p>19. Yeri yayıp döşedik, ona kuvvetli dağlar diktik ve içinde ölçülü / ahenkli herşeyden bitirdik.</p><p></p><p></p><p>20. Orada sizin için ve rızıklandırıcısı siz olmadığınız kimse için geçimlikler yarattık.</p><p></p><p></p><p>21. Hiçbir şey yoktur ki, hazineleri bizim yanımızda olmasın. Ama biz onu ancak belirli bir ölçüde indiririz.</p><p></p><p></p><p>22. Rüzgarları dölleyiciler olarak gönderdik; gökten bir su indirdik de onunla sizi suvardık. Onun depolayıcıları siz değilsiniz.</p><p></p><p></p><p>23. Biziz, elbette biziz o hayat vermekte olan, o öldürmekte olan. Ve biziz sonunda mirasçı kalan.</p><p></p><p></p><p>24. Andolsun, sizin önden gidenlerinizi bilmişizdir; andolsun, geriye kalanları da bilmişizdir.</p><p></p><p></p><p>25. Hiç kuşkusuz, Rabbindir, evet O’dur onları haşredecek olan. Hakim’dir O, Alim’dir.</p><p></p><p></p><p>26. Andolsun, biz insanı; kuru çamurdan, değişken-cıvık bir balçıktan yarattık.</p><p></p><p></p><p>27. Cini / İblis’i de daha önce kavurucu ateşten yaratmıştık.</p><p></p><p></p><p>28. Hatırla o zamanı ki Rabbin meleklere, “ben, kupkuru bir çamurdan, değişken-cıvık balçıktan bir insan yaratacağım” demişti.</p><p></p><p></p><p>29. “Onu, amaçlanan düzgünlüğe ulaştırıp öz ruhumdan içine üflediğim zaman, önünde hemen secdeye kapanın.”</p><p></p><p></p><p>30. Meleklerin tümü, toplu halde secde ettiler.</p><p></p><p></p><p>31. İblis müstesna. O, secde edenlerle beraber olmaya karşı çıktı.</p><p></p><p></p><p>32. Allah dedi: “Ey İblis! Sana ne oluyor da secde edenlerle beraber olmuyorsun?”</p><p></p><p></p><p>33. Dedi: “Kuru bir çamurdan, değişken-cıvık bir balçıktan yarattığın bir insana secde etmek için var olmadım.”</p><p></p><p></p><p>34. Buyurdu: “Öyleyse çık oradan, çünkü kovuldun.”</p><p></p><p></p><p>35. “Din gününe kadar üzerinde lanet var.”</p><p></p><p></p><p>36. Dedi: “Rabbim, onların diriltileceği güne kadar bana süre ver.”</p><p></p><p></p><p>37. Buyurdu: “Hadi, süre verilenlerdensin.”</p><p></p><p></p><p>38. “Bilinen vaktin gününe kadar…”</p><p></p><p></p><p>39. Dedi: “Rabbim! Beni azdırmana yemin ederim ki, yeryüzünde onlar için mutlaka süslemeler yapacağım ve onların tümünü kesinlikle azdıracağım.”</p><p></p><p></p><p>40. “İçlerinden riyaya sapmamış, samimi kulların müstesna.”</p><p></p><p></p><p>41. Buyurdu: “İşte bana varan dosdoğru yol budur.”</p><p></p><p></p><p>42. “Benim kullarım aleyhine senin elinde hiçbir güç / kanıt olmayacak. Azgınların seni izleyenleri müstesna.”</p><p></p><p></p><p>43. Cehennem onların tümünün şaşmaz buluşma yeridir.</p><p></p><p></p><p>44. Yedi kapısı vardır onun. Her kapıya onlardan bir bölük ayrılmıştır.</p><p></p><p></p><p>45. Allah’tan korkup korunanlar ise cennetlerde pınarlar içindedir.</p><p></p><p></p><p>46. “Güvene kavuşmuş olarak selamla girin oraya.”</p><p></p><p></p><p>47. Göğüslerindeki kini çekip almışızdır. Köşkler / divanlar üzerinde karşı karşıya oturan kardeşler olmuşlardır.</p><p></p><p></p><p>48. Orada kendilerine zahmet / yorgunluk dokunmaz. Oradan çıkarılmazlar da.</p><p></p><p></p><p>49. Haber ver kullarıma: Hiç kuşkusuz benim, evet benim, Gafur ve Rahim.</p><p></p><p></p><p>50. Ama acıklı azabın ta kendisidir azabım benim.</p><p></p><p></p><p>51. Onlara İbrahim’in misafirlerinden bahset.</p><p></p><p></p><p>52. Hani onun yanına girmişlerdi de “selam” demişlerdi. O da “biz sizden korkuyoruz” diye konuşmuştu.</p><p></p><p></p><p>53. “Korkma! Biz sana bilgin bir oğlan müjdeliyoruz.” dediler.</p><p></p><p></p><p>54. Dedi: “İhtiyarlık yakama yapıştıktan sonra mı bana müjde veriyorsunuz! Neye dayanarak müjde veriyorsunuz?”</p><p></p><p></p><p>55. Dediler: “Hakk’a dayanarak müjdeledik sana, sakın ümitsizliğe düşenlerden olma.”</p><p></p><p></p><p>56. Dedi: “Sapıtmışlardan başka kim ümit keser Rabbinin rahmetinden!”</p><p></p><p></p><p>57. “Amacınız nedir ey elçiler?” diye sordu.</p><p></p><p></p><p>58. Dediler: “Biz, günahkar bir topluluğa gönderildik.”</p><p></p><p></p><p>59. “Yalnız Lut’un ailesi suçlu değildir. Biz onların hepsini kurtaracağız.”</p><p></p><p></p><p>60. “Lut’un karısı hariç. O, günahkarlarla geride kalacaktır. Öyle takdir ettik.”</p><p></p><p></p><p>61. Elçiler Lut ailesine geldiklerinde,</p><p></p><p></p><p>62. Lut: “Siz tanınmayan kimselersiniz.” dedi.</p><p></p><p></p><p>63. Dediler: “Gerçek şu ki biz, günahkarların, hakkında kuşku edip durdukları şeyi sana getirdik.”</p><p></p><p></p><p>64. “Sana gerçeği getirdik. Biz, özü-sözü doğru olanlarız.”</p><p></p><p></p><p>65. “Gecenin bir yerinde aileni yola çıkar. Sen de arkalarından onları izle. Hiçbiriniz geri dönüp bakmasın. Emredildiğiniz yere kadar gidin.”</p><p></p><p></p><p>66. Ona şu emri, bir hüküm olarak ilettik: Şunlar, kökleri kesilmiş olarak sabahlayacaklardır.</p><p></p><p></p><p>67. Şehir halkı, elçileri duymanın sevinci içinde geldi.</p><p></p><p></p><p>68. Lut dedi: “Bunlar benim konuklarımdır, aman beni utandırmayın.”</p><p></p><p></p><p>69. “Allah’tan korkun, beni rezil etmeyin.”</p><p></p><p></p><p>70. Dediler: “Seni elalemin işiyle uğraşmaktan men etmemiş miydik?”</p><p></p><p></p><p>71. Lut dedi: “Eğer birşey yapacaksanız, işte kızlarım.”</p><p></p><p></p><p>72. Senin ömrüne yemin olsun ki onlar, kendi sersemlikleri içinde bocalıyorlardı.</p><p></p><p></p><p>73. Nihayet o korkunç titreşimli ses, onları güneş doğarken yakaladı.</p><p></p><p></p><p>74. O kentin üstünü altına getirdik. Ve üzerlerine pişmiş çamurdan taşlar yağdırdık.</p><p></p><p></p><p>75. Hiç kuşkusuz bunda, işaretlerden anlam çıkaranlar için ibretler vardır.</p><p></p><p></p><p>76. O kentin haberleri, hala işleyen bir yol üzerindedir.</p><p></p><p></p><p>77. İnananlar için bunda elbette bir ibret vardır.</p><p></p><p></p><p>78. Eyke halkı da gerçekten zalim insanlardı.</p><p></p><p></p><p>79. Onlardan da intikam aldık. Her ikisi önde, belirgin bir biçimde durmaktadır.</p><p></p><p></p><p>80. Andolsun, Hicr halkı da gönderilen elçileri yalanladı.</p><p></p><p></p><p>81. Ayetlerimizi onlara verdik ama onlardan yüz çeviriyorlardı.</p><p></p><p></p><p>82. Dağlardan güvenli güvenli evler yontuyorlardı.</p><p></p><p></p><p>83. Korkunç titreşimli ses onları da sabaha girecekleri sırada yakaladı.</p><p></p><p></p><p>84. Kazanıp durdukları şeylerin kendilerine hiçbir yararı olmadı.</p><p></p><p></p><p>85. Biz gökleri, yeri ve bunların arasındakileri hak olarak yarattık, başka değil! O saat elbette gelecektir. Şimdi sen ellerini tut, güzel davran.</p><p></p><p></p><p>86. Kuşkusuz, senin Rabbin, evet O, Hallak’tır, hiç durmadan yaratır; en iyi şekilde bilir.</p><p></p><p></p><p>87. Andolsun ki biz sana ikişerlerden / ikililerden / iç içe kıvrımlar halindeki çift manalılardan yedi taneyi ve şu büyük Kur’an’ı verdik.</p><p></p><p></p><p>88. Sakın, onlardan bazı çiftlere sunduğumuz nimet ve zevklere gözlerini dikme. Onlar için tasalanma da. Müminler için kanadını indir sen!</p><p></p><p></p><p>89. Ve de ki: “Ben, evet ben, açıkça uyaran bir haberciyim.”</p><p></p><p></p><p>90. Aynı şekilde, o bölücülere / yemin edip duranlara da indirmiştik.</p><p></p><p></p><p>91. Onlar ki Kur’an’ı parça parça / bölük bölük yaptılar.</p><p></p><p></p><p>92. Rabbine yemin olsun ki, biz onları toplu halde sorgu suale çekeceğiz / hepsinden mutlaka hesap soracağız;</p><p></p><p></p><p>93. Yapıp ettiklerinden…</p><p></p><p></p><p>94. Emrolunduğum şeyi, kafalarını çatlatırcasına tebliğ et; şirke bulaşmışlara aldırma.</p><p></p><p></p><p>95. Alay edip eğlenenlere karşı biz sana yeteriz.</p><p></p><p></p><p>96. Allah ile beraber başka tanrılar benimzeyenler yakında bilecekler.</p><p></p><p></p><p>97. Andolsun ki, onların söyledikleri yüzünden senin göğsünün daraldığını biliyoruz.</p><p></p><p></p><p>98. Şimdi sen, Rabbine hamd ile tespih et ve secde edenlerden ol.</p><p></p><p></p><p>99. Sana şaşmaz ve kesin bilgi gelinceye kadar Rabbine ibadet et.</p><p></p><p></p><p></p><p></p><p></p><p></p><p></p><p></p><p></p><p></p></div>
    </div>
  </div>
</div>
<hr />