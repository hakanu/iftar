---
layout: generated_md
category: oku
title: Meryem suresini meali ve videosu ile takip et, dinle ve oku, Meryem dinle, Meryem meali, hatim dinle, hatim yap.
---

<div class="container">
  <div class="row">
    <div class="col-lg-12">
      <h1>Meryem suresini oku, dinle, takip et, hatim</h1>
      <div class="div-youtube-embed">
        <iframe width="560" height="415" src="https://www.youtube.com/embed/JcMfd0syKDA">frameborder="0" allowfullscreen></iframe>
      </div>
    </div>
  </div>

  <div class="row">
    <div class="col-lg-12">
      <h1>Meryem suresinin mealini oku, dinle, takip et</h1>
      <div><p></p><p></p><p>MERYEM SURESİ (Resmi Mushaf : 19 / İniş Sırası : 44)</p><p>Rahman ve Rahim Allah’ın adıyla…</p><p></p><p></p><p>1. Kaf, Ha, Ya, Ayn, Sad.</p><p></p><p></p><p>2. Rabbinin rahmetinin, Zekeriyya kuluna anılışıdır bu…</p><p></p><p></p><p>3. Hani o, Rabbine gizli bir sesle seslenmişti de,</p><p></p><p></p><p>4. Şöyle demişti: “Rabbim, işte karşındayım. Kemik gevşedi bende. İhtiyarlıktan başım beyaz alevle tutuştu. Sana yakarma konusunda ise Rabbim, hiç bedbaht olmadım.”</p><p></p><p></p><p>5. “Ben, arkamdan gelecek yakınlarımdan endişe ediyorum. Karımsa kısır. O halde, katından bana bir dost bağışla;</p><p></p><p></p><p>6. Ki hem bana mirasçı olsun hem de Yakub hanedanına mirasçı olsun. Ve onu hoşnutluğunu kazanmış bir kul eyle, Rabbim.”</p><p></p><p></p><p>7. Ey Zekeriyya! Biz sana bir oğul müjdeliyoruz; adı Yahya, daha önce ona hiç kimseyi adaş yapmadık.</p><p></p><p></p><p>8. Dedi: “Rabbim, benim için oğul nasıl söz konusu olur? Karım doğurganlığını yitirmiştir, bense yaşlılığın gerçekten en ileri basamağına ulaştım.”</p><p></p><p></p><p>9. “Bu budur.” dedi. Rabbin şöyle buyurdu: “Onu yapmak benim için çok kolaydır. Nitekim daha önce de sen hiçbir şey değilken seni yaratmıştım.”</p><p></p><p></p><p>10. Dedi: “Rabbim, bana bir işaret ver.” Cevap verdi: “İşaretin, sapasağlam olduğun halde üç gece insanlarla konuşmamandır.”</p><p></p><p></p><p>11. Bunun üzerine Zekeriyya, yakarış yerinden ayrılıp halkının karşısına geçti ve onlara, “sabah-akşam tespih edin” diye işaret verdi.</p><p></p><p></p><p>12. “Ey Yahya! Kitap’ı kuvvetle tut.” Biz ona daha sabi iken hikmet verdik.</p><p></p><p></p><p>13. Katımızdan bir kalp yumuşaklığı, bir temizlik verdik. Korunan biriydi o.</p><p></p><p></p><p>14. Ana-babasına iyilik eden biriydi; zorba, isyancı biri değil.</p><p></p><p></p><p>15. Selam olsun ona, doğduğu gün, öleceği gün ve diri olarak kaldırılacağı gün.</p><p></p><p></p><p>16. Kitap’ta Meryem’i de an. Hani o, ailesinden ayrılıp doğu tarafında bir mekana çekilmişti.</p><p></p><p></p><p>17. Onlarla arasına bir perde çekmişti. Biz de ruhumuzu ona göndermiştik de o kendisine sapasağlam bir insan şeklinde görünmüştü.</p><p></p><p></p><p>18. Meryem demişti: “Ben senden, Rahman’a sığınıyorum. Takva sahibi biriysen dikkatli ol.”</p><p></p><p></p><p>19. Ruh dedi: “Ben, sadece Rabbinin elçisiyim. Sana tertemiz bir oğlan bağışlamak için burdayım.”</p><p></p><p></p><p>20. Dedi: “Benim nasıl oğlum olur; bana herhangi bir insan dokunmadı. Ben iffetsiz biri de değilim.”</p><p></p><p></p><p>21. Dedi: “İşte böyle! Rabbin buyurdu ki: ‘O benim için çok kolaydır.’ Böyle olması onu, insanlara bir mucize ve bizden bir rahmet yapmamız içindir. Hükme bağlanmış bir iştir bu.”</p><p></p><p></p><p>22. Ona gebe kaldı. Ardından da onunla uzak bir mekana çekildi.</p><p></p><p></p><p>23. Nihayet doğum sancısı onu, bir hurma ağacının kütüğüne götürdü. “Ah dedi, keşke daha önce ölseydim, keşke unutulup gitseydim.”</p><p></p><p></p><p>24. Altından ona şöyle seslendi: “Tasalanma, Rabbin senin alt yanında bir su arkı vücuda getirdi.”</p><p></p><p></p><p>25. “Hurma ağacının kütüğünü kendine doğru salla, üzerine olgun, taze hurma dökülecektir.”</p><p></p><p></p><p>26. “Artık ye, iç. Gözün aydın olsun. Eğer insanlardan birini görürsen şöyle söyle: ‘Ben Rahman için oruç adadım. Onun için bugün, insan cinsinden hiç kimseyle konuşmayacağım.’”</p><p></p><p></p><p>27. Meryem, onu taşıyarak toplumuna getirdi. “Ey Meryem, dediler, şaşılacak bir iş yaptın!”</p><p></p><p></p><p>28. “Ey Harun’un kızkardeşi! Baban kötü bir adam değildi. Annen de bir iffetsiz bir kadın değildi.”</p><p></p><p></p><p>29. Meryem, çocuğa işaret etti. Dediler: “Beşikteki bir sabiyle nasıl konuşuruz?”</p><p></p><p></p><p>30. Beşikteki sabi dedi: “Ben Allah’ın kuluyum. O bana kitap verdi, beni peygamber yaptı.”</p><p></p><p></p><p>31. “Beni, bulunduğum her yerde kutsal ve bereketli kıldı. Yaşadığım sürece bana namazı, zekatı önerdi.”</p><p></p><p></p><p>32. “Anneme iyilik etmemi önerdi. Beni zorba bir eşkıya yapmadı.”</p><p></p><p></p><p>33. “Selam bana doğduğum gün, öleceğim gün ve diri olarak kaldırılacağım gün.”</p><p></p><p></p><p>34. İşte Meryem oğlu İsa budur! Hakkında kuşku ve çelişmeye düştükleri şeyin doğrusu bu sözdür.</p><p></p><p></p><p>35. Bir oğul edinmek Allah’a asla yaraşmaz. O’nun şanı yücedir. Bir iş ve oluşa karar verdi mi, sadece “ol” der, o hemen oluverir.</p><p></p><p></p><p>36. Şüphesiz Allah, benim de Rabbimdir, sizin de Rabbinizdir. O halde O’na kulluk / ibadet edin. Dosdoğru yol budur.</p><p></p><p></p><p>37. Kendi aralarından çıkan hizipler ihtilafa düştüler. Büyük bir günün tanıklığından ötürü vay o inkarcıların haline!</p><p></p><p></p><p>38. Bize gelecekleri gün neler işitecekler, neler görecekler. Fakat o zalimler bugün, açık bir sapıklık içindedirler.</p><p></p><p></p><p>39. Sen onları, o hasret günü ile ilgili olarak uyar. Çünkü onlar gaflet içindeyken, iman da etmemişken iş bitirilmiş olacaktır.</p><p></p><p></p><p>40. Yeryüzüne ve üzerindekilere biz mirasçı olacağız, biz. Ve bize döndürülecekler.</p><p></p><p></p><p>41. Kitap’ta İbrahim’i de an. O, özü-sözü doğru bir peygamberdi.</p><p></p><p></p><p>42. Hani, babasına demişti ki: “Babacığım; işitmeyen, görmeyen, sana hiç bir yarar sağlamayan şeylere niçin kulluk ediyorsun?”</p><p></p><p></p><p>43. “Babacığım, bana ilimden, sana ulaşmayan bir nasip geldi. O halde bana uy ki, seni düzgün bir yola ileteyim.”</p><p></p><p></p><p>44. “Babacığım, şeytana kulluk etme. Çünkü şeytan Rahman’a isyan etmişti.”</p><p></p><p></p><p>45. “Babacığım, ben sana Rahman’dan bir azap dokunmasından, böylece şeytanın dostu haline gelmenden korkuyorum.”</p><p></p><p></p><p>46. Babası dedi: “Sen benim ilahlarımdan yüz mü çeviriyorsun ey İbrahim! Eğer bu işe son vermezsen, vallahi seni taşlarım. Uzun bir süre uzak kal benden.”</p><p></p><p></p><p>47. Dedi: “Selam sana! Senin için Rabbimden af dileyeceğim. Çünkü O, bana karşı çok lütufkardır.”</p><p></p><p></p><p>48. “Sizden de Allah dışındaki yakardıklarınızdan da ayrılıyorum; Rabbime dua edeceğim. Umarım, Rabbime yakarışımla bahtsızlığa düşmem.”</p><p></p><p></p><p>49. İbrahim, onlardan ve Allah dışında kulluk ettiklerinden uzaklaşınca, ona İshak’ı ve Yakub’u bağışladık ve hepsini peygamber yaptık.</p><p></p><p></p><p>50. Onlara, rahmetimizden nimetler bağışladık. Ve kendileri için yüksek bir doğruluk dili oluşturduk.</p><p></p><p></p><p>51. Kitap’ta Musa’yı da an. Çünkü o, içtenlik ve dürüstlüğe erdirilmişti ve o bir resul, bir peygamberdi.</p><p></p><p></p><p>52. Ona Tur’un sağ tarafından seslendik. Onu, fısıldaşan kimse kadar yaklaştırdık.</p><p></p><p></p><p>53. Rahmetimizden ona kardeşi Harun’u bir peygamber olarak armağan ettik.</p><p></p><p></p><p>54. Kitap’ta İsmail’i de an. Çünkü o, vaadinde sadıktı; bir resuldü, bir peygamberdi.</p><p></p><p></p><p>55. Ailesine namazı, zekatı emrederdi. Rabbi katında hoşnutluk kazanmış bir kişiydi.</p><p></p><p></p><p>56. Kitap’ta İdris’i de an. Çünkü o, özü-sözü tam uyuşan bir kişiydi, bir peygamberdi.</p><p></p><p></p><p>57. Onu yüce bir mekana yükselttik.</p><p></p><p></p><p>58. İşte bunlar, Allah’ın kendilerine nimet lütfettiği peygamberlerdendir: Adem’in soyundan, Nuh’la birlikte taşıdıklarımızdan, İbrahim ve İsrail’in soyundan, kılavuzluk edip seçtiğimiz kimselerden. Kendilerine Rahman’ın ayetleri okunduğunda, ağlayarak secdelere kapanırlardı.</p><p></p><p></p><p>59. Ama arkalarından öyle bir nesil geldi ki; namazı yitirdiler, şehvetlere uydular. Bunlar, azgınlıklarının cezasını bulacaklardır.</p><p></p><p></p><p>60. Tövbe eden, iman edip barışa yönelik iyi iş yapan müstesna. Böyleleri cennete girecekler ve hiçbir şekilde haksızlığa uğratılmayacaklar.</p><p></p><p></p><p>61. Rahman’ın, kullarına gaybda vaat ettiği Adn cennetlerine girecekler. Kuşkusuz, O’nun vaadi yerine gelir.</p><p></p><p></p><p>62. Orada boş lakırdı değil, yalnızca “selam” işitirler. Orada kendilerinin sabah-akşam, rızıkları da hazırdır.</p><p></p><p></p><p>63. Kullarımızdan takva sahibi olanları mirasçı yapacağımız cennet işte budur.</p><p></p><p></p><p>64. Biz sadece Rabbinin emrini indiririz / biz ancak Rabbinin emriyle ineriz. Önümüzdeki, arkamızdaki ve bunlar arasındaki herşey O’nundur. Rabbin asla unutkan değildir.</p><p></p><p></p><p>65. Göklerin, yerin ve bunlar arasındaki şeylerin Rabbidir O. O’na kulluk / ibadet et ve O’na ibadette sabırlı ol. O’na adaş olacak birini biliyor musun?</p><p></p><p></p><p>66. Diyor ki insan: “Öldüğüm zaman diri olarak tekrar çıkarılacak mıyım?”</p><p></p><p></p><p>67. Hatırlamıyor mu insan; o daha önce hiçbir şey değilken, onu biz yarattık.</p><p></p><p></p><p>68. Rabbine andolsun ki; onları da, şeytanları da mutlaka haşredeceğiz, sonra hepsini diz çökmüş halde cehennemin çevresinde hazır bulunduracağız.</p><p></p><p></p><p>69. Sonra her gruptan, Rahman’a karşı kafa tutmada daha şiddetli davrananlar kimlerse, onları ayıracağız.</p><p></p><p></p><p>70. Elbette ki biz, oraya girmeye daha layık olanların kimler olduğunu herkesten iyi biliriz.</p><p></p><p></p><p>71. İçinizden oraya uğramayacak kimse yoktur. Bu, Rabbin üzerinde kesinleşmiş bir hükümdür.</p><p></p><p></p><p>72. Sonra biz, korunup sakınanları kurtaracağız. Zalimleri de orada dizleri üzerine çökmüş bırakacağız.</p><p></p><p></p><p>73. Onlara ayetlerimiz açık-seçik okunduğunda, inkar edenler inananlara şöyle derler: “İki zümreden hangisi makamca daha üstün, meclisçe daha güzel?”</p><p></p><p></p><p>74. Onlardan önce nice kuşaklar helak ettik ki, malca ve manzaraca daha alımlıydılar.</p><p></p><p></p><p>75. De ki: “Her kim sapıklıkta ise Rahman ona iyice süre versin. Nihayet, kendilerine vaat edileni, azabı veya kıyametin kopuşunu gördüklerinde mekanca daha kötü, taraftarca daha zayıf olanın kim olduğunu bilecekler.”</p><p></p><p></p><p>76. Allah, doğru yolda olanların hidayetini artırır. Barışa ve hayra yönelik kalıcı işler, Rabbin katında sevapça daha üstün, sonuç bakımından daha hayırlıdır.</p><p></p><p></p><p>77. Ayetlerimizi inkar edip, “bana mal da evlat da kesinlikle verilecek” diyeni gördün mü!</p><p></p><p></p><p>78. Bu adam gaybı mı öğrendi, yoksa Rahman katında bir söz mü aldı!</p><p></p><p></p><p>79. Hayır, hayır! Biz onun söylediğini yazacağız ve onun için azabı uzattıkça uzatacağız.</p><p></p><p></p><p>80. O dediklerine biz varis olacağız. Kendisi bir başına bize gelecek.</p><p></p><p></p><p>81. Kendilerine onur ve destek olsunlar diye Allah dışında ilahlar edindiler.</p><p></p><p></p><p>82. Hayır, hayır! Onlar, onların ibadetlerini inkar edecekler ve onların aleyhinde düşman kesilecekler.</p><p></p><p></p><p>83. Görmedin mi biz, şeytanları inkarcıların üzerine salmışız da onları oynatıp kıvırttırıyorlar.</p><p></p><p></p><p>84. Onlar için acele etme. Biz onlar için günleri teker teker sayıyoruz.</p><p></p><p></p><p>85. Gün olur o takva sahiplerini biz Rahman’ın huzurunda heyet halinde toplarız.</p><p></p><p></p><p>86. Günahkarları da susuz ve yaya olarak cehenneme sevk ederiz.</p><p></p><p></p><p>87. Rahman katında söz almış olandan başkaları şefaat imkanı bulamazlar.</p><p></p><p></p><p>88. “Rahman çocuk edindi.” dediler.</p><p></p><p></p><p>89. Andolsun ki siz, çok çirkin bir iddiada bulundunuz.</p><p></p><p></p><p>90. Bu söz yüzünden neredeyse gökler çatlayacak, yer parçalanacak, dağlar yıkılıp çökecek;</p><p></p><p></p><p>91. Rahman için çocuk iddia ettiklerinden ötürü.</p><p></p><p></p><p>92. Rahman’a, çocuk edinmek yakışmaz.</p><p></p><p></p><p>93. Göklerde ve yerde bulunan herkes, Rahman’a kul olarak gelecektir.</p><p></p><p></p><p>94. Yemin olsun, O onların hepsini kuşatmış ve tamamını tek tek saymıştır.</p><p></p><p></p><p>95. Ve onların hepsi kıyamet günü O’na tek tek gelecektir.</p><p></p><p></p><p>96. İman edip barışa yönelik işler yapanlara gelince, Rahman onlar için bir sevgi oluşturacaktır.</p><p></p><p></p><p>97. Biz onu; senin dilinle kolaylaştırdık ki, korunanları onunla müjdeleyesin, inatçı bir kavmi de onunla uyarasın.</p><p></p><p></p><p>98. Biz onlardan önce de nice kuşaklar helak ettik. Onlardan herhangi birini hissediyor musun, yahut onların bir iniltisini duyuyor musun?</p><p>  </p><p></p><p>  </p><p></p><p>  </p><p></p><p></p><p></p></div>
    </div>
  </div>
</div>
<hr />