---
layout: generated_md
category: oku
title: Vakı'a suresini meali ve videosu ile takip et, dinle ve oku, Vakı'a dinle, Vakı'a meali, hatim dinle, hatim yap.
---

<div class="container">
  <div class="row">
    <div class="col-lg-12">
      <h1>Vakı'a suresini oku, dinle, takip et, hatim</h1>
      <div class="div-youtube-embed">
        <iframe width="560" height="415" src="https://www.youtube.com/embed/">frameborder="0" allowfullscreen></iframe>
      </div>
    </div>
  </div>

  <div class="row">
    <div class="col-lg-12">
      <h1>Vakı'a suresinin mealini oku, dinle, takip et</h1>
      <div><p>VAKIA SURESİ (Resmi Mushaf : 56 / İniş Sırası : 46)</p><p>Rahman ve Rahim Allah’ın adıyla…</p><p></p><p></p><p>1. O beklenen müthiş olay olduğunda,</p><p></p><p></p><p>2. Yoktur onun oluşunu yalanlayacak.</p><p></p><p></p><p>3. Kimini alçaltır, kimini yükseltir.</p><p></p><p></p><p>4. Yerküre bir sarsılışla sarsıldığında,</p><p></p><p></p><p>5. Dağlar bir serpilişle serpildiğinde,</p><p></p><p></p><p>6. Hepsi un-ufak olup dağılmıştır.</p><p></p><p></p><p>7. Ve sizler üç çift / sınıf oluvermişsinizdir.</p><p></p><p></p><p>8. İşte uğur ve mutluluk yaranı. Nedir uğur ve mutluluk yaranı?</p><p></p><p></p><p>9. İşte şomluk ve bunalım yaranı. Nedir şomluk ve bunalım yaranı?</p><p></p><p></p><p>10. Ve oluşta önde gidenler, yarışta önde gidenler…</p><p></p><p></p><p>11. İşte onlardır yaklaştırılanlar.</p><p></p><p></p><p>12. Nimetlerle dolu bahçelerdedirler.</p><p></p><p></p><p>13. Büyük kısmı öncekilerden,</p><p></p><p></p><p>14. Az bir kısmı da sonrakilerden.</p><p></p><p></p><p>15. Süslü, nakışlı tahtlar üzerinde,</p><p></p><p></p><p>16. Onlar üstünde karşılıklı yan gelip yaslanırlar.</p><p></p><p></p><p>17. Gencecik uşaklar dolanır çevrelerinde. Sürekli hizmete adanmışlardır.</p><p></p><p></p><p>18. Sürahiler, ibrikler ve öz kaynağından içkilerle doldurulmuş kadehler eşliğinde.</p><p></p><p></p><p>19. Ne başları döner ondan ne de akılları karışır.</p><p></p><p></p><p>20. Ve meyvalar, gönüllerince seçtiklerinden.</p><p></p><p></p><p>21. Ve kuş eti iştahlarınca beğendiklerinden.</p><p></p><p></p><p>22. Ve genç kadınlar, iri ve siyah gözlü,</p><p></p><p></p><p>23. Titizlikle korunan inciler misali;</p><p></p><p></p><p>24. Yaptıklarına karşılık olarak.</p><p></p><p></p><p>25. Ne boş bir laf işitirler orada ne de günaha sokacak birşey.</p><p></p><p></p><p>26. Sadece “selam, selam” denir.</p><p></p><p></p><p>27. Uğur ve mutluluk yaranı. Nedir uğur ve mutluluk yaranı?</p><p></p><p></p><p>28. Dikensiz kirazlar,</p><p></p><p></p><p>29. Meyva dizili muz ağaçları,</p><p></p><p></p><p>30. Uzayan gölgeler,</p><p></p><p></p><p>31. Akıp dökülen sular,</p><p></p><p></p><p>32. Birçok meyvalar arasındadırlar.</p><p></p><p></p><p>33. Ne tükenir ne yasaklanır.</p><p></p><p></p><p>34. Yükseğe yerleştirilmiş döşekler içinde.</p><p></p><p></p><p>35. Biz kadınları da güzel bir biçimde yeniden yaratmış,</p><p></p><p></p><p>36. Hepsini bakireler yapmışızdır,</p><p></p><p></p><p>37. Yaşıt cilveli dilberler halinde,</p><p></p><p></p><p>38. Uğur ve mutluluk yaranı için.</p><p></p><p></p><p>39. Bir bölümü öncekilerden,</p><p></p><p></p><p>40. Bir bölümü de sonrakilerden.</p><p></p><p></p><p>41. Ve şomluk ve uğursuzluk yaranı. Nedir şomluk ve uğursuzluk yaranı?</p><p></p><p></p><p>42. İliklere işleyen bir ateş ve kaynar su içinde,</p><p></p><p></p><p>43. Simsiyah bir gölge altındadırlar.</p><p></p><p></p><p>44. Ne serindir ne de cömert.</p><p></p><p></p><p>45. Çünkü şomluk yaranı, bundan önce servet ve refahla şımaranlardı.</p><p></p><p></p><p>46. O büyük günah üzerinde ısrar edip dururlardı.</p><p></p><p></p><p>47. Ve şöyle derlerdi: “Ölünce mi, toprak ve kemik haline gelince mi, sahi o zaman mı yeniden diriltileceğiz?”</p><p></p><p></p><p>48. “Önceki atalarımız da mı?”</p><p></p><p></p><p>49. De ki: “Öncekiler de sonrakiler de.”</p><p></p><p></p><p>50. Bilinen bir günün buluşma vakti / buluşma yerinde mutlaka biraraya getirileceklerdir.</p><p></p><p></p><p>51. Ve siz de ey sapık yalanlayıcılar!</p><p></p><p></p><p>52. Zakkumdan bir ağaçtan mutlaka yiyeceksiniz / yiyecekler.</p><p></p><p></p><p>53. Karınları dolduracaklar ondan,</p><p></p><p></p><p>54. Üzerine içecekler kaynar sudan,</p><p></p><p></p><p>55. Susuzluktan çıkmış develerin içişi gibi içecekler.</p><p></p><p></p><p>56. Din gününde ağırlanışları böyledir.</p><p></p><p></p><p>57. Sizi biz yarattık, biz. Tasdik etseydiniz olmaz mıydı?</p><p></p><p></p><p>58. Akıttığınız meniyi gördünüz mü?</p><p></p><p></p><p>59. Siz mi yaratıyorsunuz onu, yoksa yaratıcılar bizler miyiz?</p><p></p><p></p><p>60. Ölümü aranızda biz takdir ettik. Biz önüne geçilecekler değiliz.</p><p></p><p></p><p>61. Yerinize diğer benzerlerinizi getireceğiz ve sizi bilemiyeceğiniz bir şekilde yeniden oluşturacağız.</p><p></p><p></p><p>62. Andolsun, ilk yaratışı / yaratılışı bildiniz. Peki düşünüp ibret alsanız olmaz mı?</p><p></p><p></p><p>63. Ekmekte olduğunuzu gördünüz mü?</p><p></p><p></p><p>64. Siz mi bitiriyorsunuz onu, yoksa bitirenler bizler miyiz?</p><p></p><p></p><p>65. Dileseydik, onu kuru bir çöl haline getirirdik de başlardınız şu şekilde gevelemeye:</p><p></p><p></p><p>66. “Vallahi, kayba uğrayıp borçlandık.”</p><p></p><p></p><p>67. “Doğrusu mahrum bırakıldık biz.”</p><p></p><p></p><p>68. Şu içmekte olduğunuz suya baktınız mı?</p><p></p><p></p><p>69. Buluttan onu siz mi indirdiniz, yoksa indirenler bizler miyiz?</p><p></p><p></p><p>70. Dileseydik, onu tuzlu yapıverirdik. Peki şükretmeniz gerekmez mi?</p><p></p><p></p><p>71. Çakıp çakıp çıkardığınız o ateşi gördünüz mü?</p><p></p><p></p><p>72. Onun ağacını siz mi yarattınız yoksa yaratıp oluşturan bizler miyiz?</p><p></p><p></p><p>73. Biz onu hem bir ibret hem de çöl yolcularına bir nimet kıldık.</p><p></p><p></p><p>74. O halde o yüce Rabbinin adını tespih et.</p><p></p><p></p><p>75. İş onların sandığı gibi değil! Yıldızların doğup batma, kayıp düşme noktalarına yemin ediyorum.</p><p></p><p></p><p>76. Ve eğer bilirseniz, gerçekten büyük bir yemindir bu.</p><p></p><p></p><p>77. O, kesinlikle şerefli bir Kur’an’dır.</p><p></p><p></p><p>78. Titizlikle saklanan bir Kitap’tadır.</p><p></p><p></p><p>79. Ona, arındırılmışlardan başkası dokunamaz.</p><p></p><p></p><p>80. Alemlerin Rabbi’nden indirilmiştir.</p><p></p><p></p><p>81. Şimdi siz, bu sözü mü kirletip küçümseyeceksiniz?</p><p></p><p></p><p>82. Rızkınızı, yalanlamanızdan ibaret mi kılıyorsunuz?</p><p></p><p></p><p>83. Ya o canın boğaza gelip dayandığı zaman!</p><p></p><p></p><p>84. İşte o zaman siz bakakalırsınız!</p><p></p><p></p><p>85. Biz ona sizden daha yakınız, ama siz görmezsiniz.</p><p></p><p></p><p>86. Madem ceza görmeyecek kişilersiniz,</p><p></p><p></p><p>87. Eğer doğru sözlülerseniz, onu geri çevirsenize.</p><p></p><p></p><p>88. Eğer o, yaklaştırılanlardan ise;</p><p></p><p></p><p>89. Rahatlık, güzel rızık ve nimetlerle dolu cennet var ona.</p><p></p><p></p><p>90. Eğer kutlu, uğurlu kişilerdense,</p><p></p><p></p><p>91. “Selam sana kutlu ve uğurlu kişilerden.” denir ona.</p><p></p><p></p><p>92. Eğer yalanlayan sapıklardansa;</p><p></p><p></p><p>93. Kaynar sudan bir ziyafet,</p><p></p><p></p><p>94. Ve cehenneme salıverilme var ona.</p><p></p><p></p><p>95. İşte budur, o tartışmasız, o kesin gerçek!</p><p></p><p></p><p>96. Artık, o yüce Rabbinin adını tespih et.</p><p></p><p></p><p></p><p></p></div>
    </div>
  </div>
</div>
<hr />